---
title: "Aanbod"
weight: 2
header_menu: true
---

In de periode van (jong) ouderschap, die ook wel ‘het spitsuur van je leven’ wordt genoemd, is het belangrijk om goed voor jezelf te blijven zorgen. Maar dat is niet altijd gemakkelijk. Strategieën die je eerder hanteerde bij het omgaan met drukte en ingrijpende gebeurtenissen zijn niet altijd meer passend. De relaties met de mensen om je heen staan soms onder druk. Dit kan bijvoorbeeld leiden tot strubbelingen in de relatie met je partner. Je merkt dat het nodig is om dingen anders te doen, maar door de stress en vermoeidheid is het moeilijk om te bepalen waar te beginnen en om bewuste keuzes te maken.

---


### Wandelcoaching

In de coachwandelingen kun je even afstand te nemen van de drukte van het dagelijks leven. Dit helpt om te vertragen en om weer aandacht te hebben voor jezelf en wat jij nodig hebt.

We onderzoeken wat er op dit moment speelt en wat je belangrijkste wensen zijn voor de toekomst. Ik focus op wat er voor jou echt toe doet en welke sterke kanten en energiebronnen je kan gebruiken. Vervolgens bepalen we welke concrete stappen of stapjes gezet kunnen worden, zodat er ook echt veranderingen worden ingezet. Ik loop letterlijk en figuurlijk een aantal maanden met je mee.

Als coach ben ik zowel analytisch als empathisch, zorg ik dat we koers houden en stem ik goed af. Zo zoeken we samen naar wat werkt voor jou.

![Mist](images/mist.jpg)

Ik bied het volgende traject aan:

#### Aandacht voor jou

- Een kortdurend wandelcoachtraject dat bestaat uit een kennismakingsgesprek en 4 coachwandelingen
- De wandelingen duren 1 tot 1,5 uur en vinden plaats in de omgeving Lent/Nijmegen/Arnhem/Dieren (locatie in overleg)
- Na afloop van elke wandeling stuur ik een aantal reflectievragen die je helpen jouw proces verder te verhelderen
- Tussentijds ga je experimenteren met het zetten van concrete stappen die er voor jou echt toe doen
- Naar behoefte kan het traject aangevuld worden met losse vervolg- en/of opfriswandelingen

> Ik heb steeds meer het idee dat het mogelijk is om weer wat bewuster zelf
> keuzes te maken en minder energieloos achter m'n leven aan te hobbelen.

Het in beweging zijn maakt dat het voor veel mensen makkelijker is om in gesprek te zijn en om niet alleen ‘vanuit hun hoofd’  te praten, maar ook aandacht te hebben voor het lichaam en gevoel. De natuur werkt ontspannend en ondersteunend bij oefeningen die gericht zijn op aandacht voor het hier en nu. Daarnaast kunnen beelden/ metaforen uit de natuur soms helpend zijn.
Het resultaat is dat je beter voor jezelf gaat zorgen op een manier die voor jou werkt en dat je bewustere keuzes kan maken. Dit komt op de langere termijn vaak niet alleen jezelf, maar ook je omgeving/gezin ten goede.



*Kosten per traject:* 490 euro (momenteel 392 euro starttarief)

*Vervolg-/ opfriswandeling:* 98 euro (momenteel 78,40 euro starttarief)
