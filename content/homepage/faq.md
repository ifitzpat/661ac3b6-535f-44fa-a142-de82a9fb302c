---
title: "Veelgestelde vragen"
weight: 6
header_menu: true
---

---

##### Ik zit in een andere levensfase, maar denk dat jouw traject goed bij me past. Wat kan ik doen?
Uiteraard kun je dan ook gewoon contact met me opnemen om te overleggen. We kijken dan samen wat er speelt en of ik je verder kan helpen.

##### Bied je ook begeleiding bij een burn-out?
Ja, ook in dat geval is wandelcoaching passend en effectief. Reken er wel op dat er vaak meer wandelingen nodig zijn dan binnen het 'basistraject', omdat de focus in de eerste wandelingen vooral ligt op rust en herstel.

##### Wordt wandelcoaching vergoed door de zorgverzekering?
Helaas is dit niet het geval. Wel is het vaak mogelijk om een vergoeding te krijgen voor een traject rondom persoonlijke ontwikkeling via jouw werkgever. Als ik hierin iets kan betekenen dan hoor ik het graag.

##### Is wandelcoaching effectief?
Uit verschillende onderzoeken komt naar voren dat natuur een positief effect heeft op gezondheid. Wetenschappelijke theorieën stellen centraal dat natuur een onmiddellijke positieve gevoelsmatige reactie ontlokt. En tevens dat natuur aandacht vraagt zonder dat het moeite kost, waardoor aandachtsmoeheid kan herstellen.
Agnes van den Berg (omgevingspsycholoog en hoogleraar natuurbeleving) heeft onderzoek gedaan naar de effecten van wandelcoaching. Haar onderzoek toonde aan dat wandelcoaching werkstress en burn-outklachten vermindert en werkplezier, bevlogenheid en zelfvertrouwen verhoogt.
Voor meer informatie over onderzoek kijk op: www.agnesvandenberg.nl.
Wil je meer weten over wandelcoaching in het algemeen? www.wandelcoach.nl (Dit is het bureau waar ik mijn opleiding heb gevolgd)

##### Hoeveel tijd zit er tussen de wandelingen?
Meestal is dit twee tot vier weken, afhankelijk van jouw vraag en de stappen waarmee je aan de slag gaat. Na afloop van een traject is het ook mogelijk een aantal maanden later een ‘opfriswandeling’ in te plannen.

##### Gaat de wandelcoaching ook door bij slecht weer?
In principe wandelen we ook bij minder goed weer. Probeer je er dan op te kleden. Als het gevaarlijk weer is, of zo hard regent dat je elkaar niet kunt verstaan, kijken we natuurlijk naar een alternatieve datum of plek.

##### Moet ik een goede conditie hebben?
Dat is niet perse nodig. Het gesprek staat tijdens de wandelingen centraal, het tempo kan variëren. We wandelen 1 à 1,5 uur, maar staan af en toe ook stil bij oefeningen. Als je graag vaker wil wandelen of je wandelconditie op wil bouwen kan dit natuurlijk wel aan de orde komen tijdens de coaching.
