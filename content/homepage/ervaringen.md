---
title: "Ervaringen"
weight: 6
header_menu: true
---

*“Ik begon vrij sceptisch aan het wandelcoach-traject. Ik wist namelijk helemaal nog niet wat het inhield. Wel wilde ik graag meer inzicht in hoe ik het werk in combinatie met een jonge tweeling beter aan zou kunnen. Daarnaast merkte ik al een tijdje dat buiten zijn me goed deed.
Met die insteek ben ik dus aan het traject begonnen en het is me supergoed bevallen. Hester kan je goed helpen om concreet te krijgen met welke vragen en problemen je zit. Ook kan ze goed samenvatten en je laten inzien wat bepaalde keuzes je zouden kunnen brengen. Met het traject heb ik zelf veel inzicht gekregen in hoe ik de dingen die ik moet en wil doen kan onderscheiden van de dingen die ik niet hoef of niet wil doen. Hierdoor heb ik veel meer het gevoel zelf te kunnen sturen hoe ik mijn leven wil inrichten en ga ik minder op de automatische piloot richting overspannenheid.”*

 -- Evelien

*“Bij Hester voel ik me fijn en vertrouwd. Ze luistert erg aandachtig, is rustig en geeft de juiste woorden terug. Hester helpt me ontspannen, wat een hele prettige en aangename ervaring is in de natuur. Ik kan helemaal mezelf zijn en ik voel me vrij om alles te vertellen, soms met een traan, met een lach of met angst en machteloosheid, het mag er allemaal zijn en het is ok!
Na de wandelingen kan ik weer verder met een positieve energie en kan ik mijn stress beter ombuigen naar ‘alles weer op een rijtje’. Hester helpt heel concreet waar prioriteit te stellen, en ook hoe, en moedigt me aan waar nodig.”*

 -- Rianne
