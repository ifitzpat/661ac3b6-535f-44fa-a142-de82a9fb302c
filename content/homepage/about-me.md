---
title: "Over mij"
weight: 5
header_menu: true
---

![Hester](images/hester2.jpg)

##### Psycholoog | wandelcoach

Ik ben Hester van Vliet. Met mijn man en twee dochters (geboren in 2013 en 2017) woon ik in Lent. Na mijn opleiding tot ontwikkelingspsycholoog heb ik bijna tien jaar binnen de kinder- en jeugd GGZ gewerkt. Daarna volgde een fase waarin ik aandacht heb besteed aan mijn gezin, aan loopbaan-oriëntatie en tijdelijke banen. Ik heb aan den lijve ondervonden hoe ingewikkeld het soms kan zijn om (loopbaan)keuzes te maken die in deze fase passen bij jezelf en binnen de rest van je leven.

Mijn interesse in de ontwikkeling en de verhalen van mensen is een rode draad in mijn leven en loopbaan. Met veel plezier heb ik begin 2022 de opleiding tot wandelcoach gevolgd bij het Coach Bureau, gevolgd door de specialisatie 'wandelcoaching bij stress en burn-out'. Deze methode sluit goed aan bij de manier waarop ik met mensen wil werken. Zinvolle coaching begint voor mij met aandacht en belangstelling voor de ander. Met durven vertragen en ruimte creëren om stil te staan bij wat er speelt en wat nodig is. De basis die ik heb in cognitieve gedragstherapie, oplossingsgericht werken, mindfulness en Acceptance & Commitment Therapy (ACT) kan ik in wandelcoaching combineren met een praktische insteek, waarbij de positieve effecten van het in beweging zijn in de natuur versterkend werken.

> Ik vind het fijn om in beweging te zijn, door jouw benadering tot rust te
> komen en op een positievere manier naar mezelf te kijken. Je laat me in
> mijn waarde, ik voel me op mijn gemak en toch zet je me aan het denken.
